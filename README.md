# Harjoitusty-
Ohjelmointi 2 Harjoitustyö Työntekijälomake
![harj](https://user-images.githubusercontent.com/82138027/224655332-f1a5d474-20db-482d-9fa5-52c50a221ece.png)
Tässä pystyt täyttämään työntekijän tiedot sekä työsuhteen tiedot. Voit lisätä lomakkeelle työntekijän tietoihin etunimet, sukunimen, kutsumanimen, henkilötunnuksen (HETU), katusoitteen, postinumeron sekä postitoimipaikan. Tämän lisäksi voit täydentää lomakkeelle työntekijäkohtaiset toimisuhteen tiedot, kuten työn aloitus- ja päättymispäivän riippuen siitä, onko työsuhde toistaiseksi voimassa oleva vai määräaikainen. Jos työsuhde on toistaiseksi voimassa oleva, täytät lomakkeelle vain työsuhteen alkamispäivän. Jos työsuhde muuttuu myöhemmin määräaikaisesta toistaiseksi voimassa olevaksi, voit helposti muokata työntekijän toimisuhteen tietoja myös jälkikäteen, sillä kaikki tiedot tallentuvat järjestelmään ja ovat muokattavissa. Tämän lisäksi lomakkeelle tulee täyttää työntekijän työnimike sekä yksikkö.
Tietojen täyttämisen jälkeen paina nappia ”Tallenna”, jotta lomakkeelle syöttämäsi tiedot tallentuvat Työntekijät -yhteenveto välilehdelle sekä talteen tiedostoon. 
“Tyhjennä lomake” -nappi tyhjentää kirjoittamasi tiedot lomakkeelta, mutta ei poista niitä järjestelmästä. Muista painaa “Tallenna” - painiketta, sillä tiedot eivät muuten siirry Työntekijät -välilehdelle eivätkä tallennu tiedostoon. 
![harj1](https://user-images.githubusercontent.com/82138027/224655464-d9f8ca06-1764-4a1d-bbc8-48e28820a12c.png)
Tallennetut työntekijät tulevat näkyviin taulukkoon. Pääset järjestämään työntekijät nousevaan (a-z) tai laskevaan (z-a) aakkosjärjestykseen haluamallasi tavalla. Käytännössä tämä tarkoittaa sitä, että voit järjestää työntekijät esimerkiksi sukunimen perusteella painamalla otsikkoa “Sukunimi” ja otsikon oikeassa reunassa olevasta nuolesta näet, onko järjestys nouseva vai laskeva ja klikkaamalla voit muuttaa järjestystä. Samalla tavoin voit valita järjestyksen myös jonkin toisen hakuehdon perusteella. Voit myös muokata työntekijän tietoja valitsemalla, minkä työntekijän tietoja haluat käsitellä ja painamalla ”Muokkaa” nappia. Pääset lisäämään uuden työntekijän painamalla ”Lisää uusi työntekijä”. Halutessasi voit poistaa työntekijän ”Poista” napilla. Tämä poistaa työntekijän tiedot Työntekijät -yhteenvedosta sekä tiedostosta. 
![harj2](https://user-images.githubusercontent.com/82138027/224655598-cf9b8e36-e3f5-404c-b73f-e6004ae87bb7.png)
Painaessasi edellisessä kohdassa näkyvää ”Muokkaa”-nappia, sovellus vie sinut suoraan valitsemasi työntekijätietojen muokkaukseen. Muista painaa ”Tallenna”-nappia kun olet tehnyt tarpeelliset muutokset tietoihin. Muutoin tehdyt muutokset eivät päivity työntekijälistaan.

By Kaisa-Mari Salmi & Johanna Pulli
